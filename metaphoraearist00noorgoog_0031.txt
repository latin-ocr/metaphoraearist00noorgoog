Ι9

insulso loquendi genere aliquando usi fuerint alii comici.

Servum clamitantem inducebant in scenam,

ἤι’ 0‘ σύνδουλος σκώψας αὐτοῦ τοὶς πληγὰς εἶτ’ ἀνέροιτο
,,ὦ κακόδαιμον, τί τὸ δέρμ’ ἔπαθες μῶν ὑστριχὶς εἰσέβαλέν σοι

ἐς τοὶς πλευρὰς πολλῇ στρατιᾷ κάδενδροτόμησε τὸ νῶτον;”

Frigidi ioci ansam praebuit vocabulum ambiguum
ὑστριχίς, quod et flagellum significat et animal aculeis
undique horrenS‚ quod novimus omnes. Iure autem noster
deridet dictionem obscuram et ampullatam, qua ex
scutica fit animal muribus infestum, hoc autem derepente
mutatur in hostem bellicosum, qui multis copiis miselli
servuli tergum invadere et cuncta ibi urere atque secare
dicitur. Tumide haec dicta, absurde, parum eleganter;
quamquam ne ipsum quidem ‘Aristophanem ab huius-
modi facetiis inficetis abstinuisse facili negotio demonstrari

potest. Sed non nostri id est argumenti.

SIMIAE.

Estne aliud animal in toto orbe terrarum tam aptum ‚
ne dicam dignum, quod comparetur cum homine? Immo
vero interdum appellatur homo (orang oei‘ang). Omni
tempore haec similitudo displicuit mortalibuS, qui haud
libenter illius partis naturae suae, quae est bestiaria ,
admonentur. Si simiam quis appellat hominem, strenue
ei male dicit.

Videamus qua ratione noster utatur simia ad ridendum,

quos rideri vult.'

